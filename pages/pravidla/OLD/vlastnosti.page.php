title = "Stránky LARPu Erinor (pořádané skupinou Pilirion) &ndash; pravidla: vlastnosti";
keywords = "larp, erinor, fantasy, dřevárny, roleplay, svět, pravidla, vlastnosti";
description = "Stránky LARPu Erinor, pravidla pro vlastnosti";

Sem lze napsat libovolný komentář, nebude zobrazen. Zobrazí se pouze text pod čarou.
+
----------
<h1>Vlastnosti</h1>
<p>Jak už bylo napsáno, na rozdíl od schopností si své vlastnosti můžete
do hry vybrat předem &ndash; nemusíte se je učit. Platí pouze jedno omezení
a to, že nesmíte začínat s více jak 4. Ve hře samozřejmě můžete získat další.
Vlastnosti se dělí do dvou částí - kladné, záporné.</p>
<p>Za každou kladnou vlastnost, kterou si vybíráte do začátku, odečtěte
od základních 9 jeden SP (začínáte s 8). Za každé dvě záporné si jedno
SP přičtěte. Pokud získáte nějakou vlastnost dále během hry, SP už
nepřičítáte popř. neodečítáte. 
</p>
<p>Vlastnosti by měly sedět k vaší postavě, její povaze, dispozicím a
historii. Neberte si záporné vlastnosti jen kvůli SP navíc ale hlavně tak,
aby doladily váš charakter. Samozřejmě pokud vám tu nějaká vlastnost
příhodná pro vaši postavu chybí, domluvte se s organizátory.
</p>
<h2>Kladné</h2>
<ul>
<li><strong class="schopnost">Čest</strong> &ndash; tato vlastnost nenutí hráče, aby se choval čestně a nepodváděl. Jen je proti jeho povaze aby po smrti sloužil postavám jako démonolog nebo nekromant. To znamená, že pokud hráč chce, tak zotročení jeho duše stojí démonologa 2 BO a na ovládání démonů nebo mrtvol vytvořených z jeho duše je potřeba o 1 BO víc.</li>
<li><strong class="schopnost">Charisma</strong> &ndash; hráč, který hraje charismatickou postavu má právo jednou za den říct slovo "charisma" a člověk, na kterého tuto schopnost použije, se musí chovat, jako by se setkal s někým velmi charismatickým &ndash; nebude ho už podezřívat z krádeže, zapůsobí na postavu opačného pohlaví (i stejného pokud…) apod. Pokud vás někdo přišel zabít, pravděpodobně vám to ale nepomůže.</li>
<li><strong class="schopnost">Učenlivost</strong> &ndash; hráč se může naučit mezi dvěma přestupy jednu schopnost, která ho bude stát o 1 sp méně (minimálně však 1 sp).</li>
<li><strong class="schopnost">Tuhý kořínek</strong> &ndash; pokud klesne počet životů postavy s tuhým kořínkem na nulu, tuhý kořínek ji udrží při životě ještě pět minut (pokud jí někdo nedorazí), až po té se dostává do agónie. V této době můžete chroptět, lézt po čtyřech, vypít lektvar apod., ne kouzlit nebo bojovat.</li>
<li><strong class="schopnost">Odolnost vůči kouzlům</strong> &ndash; tato vlastnost chrání postavu pouze před útočnými kouzly (takové, které ubírají životy). Ty postavě vezmou o jeden život méně než normálně, ale vždy nejméně jeden (hlaste kouzelníkovi, kolik vám ubral životů).</li>
<li><strong class="schopnost">Nenápadnost</strong> &ndash; postava s touto vlastností se učí schopnosti Šacování (I&ndash;III) a 6.smysl o 1 SP levněji.</li>
<li><strong class="schopnost">Železné zdraví</strong> &ndash; postava, která má železné zdraví se sama vyléčí z lehké nemoci. Pokud nebudete vědět, kterého stupně je vaše nemoc vyhledejte nějaké IO, které vám to sdělí (řekne vám pouze jestli je nemoc lehká, střední nebo těžká, na zjištění druhu nemoci musíte vyhledat felčara).</li>
<li><strong class="schopnost">Vůle</strong> &ndash; postava s vůlí je schopná se naučit schopnost vyžadující o jeden bod vyšší stupeň inteligence nebo obratnosti, než ve skutečnosti má.</li>
<li><strong class="schopnost">Sečtělost</strong> &ndash; sečtělá postava se učí z nalezených dokumentů o jeden SP levněji (Pouze z herně získaných dokumentů, z kterých je možné se učit. U každého takového dokumentu si to nechte schválit.)</li>
<li><strong class="schopnost">Um</strong> &ndash; postava s touto vlastností se učí schopnosti Kovetepectví a Zlodějský um o 1 sp levněji.</li>
<li><strong class="schopnost">Hbité prsty</strong> &ndash; postava s touto vlastností se učí schopnosti Základy alchymie, Lučbu a Travičství o 1 sp levněji.</li>
<li><strong class="schopnost">Jasná mysl</strong> &ndash; na postavu s jasnou myslí není možné seslat Kletby 0. stupně.</li>
<li><strong class="schopnost">Odolnost vůči jedům</strong> &ndash; trvání účinku jedu se zkracuje na 1/2 normální doby.</li>
<li><strong class="schopnost">Odolnost vůči otravě</strong> &ndash; snižuje zranění způsobená jedem o 1, minimálně však na 1žt.</li>
<li><strong class="schopnost">Dobrý lovec</strong> &ndash; dobrý lovec se v lese pohybuje jako doma. K ulovení zvířete mu stačí 1/2 normální doby. K znalostem dobrého lovce patří i schopnosti Znalost rostlin a Znalost hub, které se nemusí učit.</li>
<li><strong class="schopnost">Nadaný šermíř</strong> &ndash; taková to postava zvládá Ovládání meče o 1SP levněji pro první 2 druhy zbraní, se kterými se učí zacházet.</li>
<li><strong class="schopnost">Podnikavec</strong> &ndash; postava s touto schopností je rozený obchodník. Všechny schopnosti z Obchodování ji stojí jen 1 SP.</li>
<li><strong class="schopnost">Chladná hlava</strong> &ndash; postava s touto vlastností se nenechá snadno ovlivnit a svést na scestí. Je odolná na Charisma a Zamilování a psychická kouzla 1. úrovně.</li>
<li><strong class="schopnost">Touha po životě</strong> &ndash; pro vyléčení této postavy z agónie stačí o 1 život méně.</li>
<li><strong class="schopnost">Rychlé hojení ran</strong> &ndash; postavě s touto vlastností se všechny rány způsobení zbraní hojí o 1/3 rychleji.</li>
</ul>
<h2>Záporné</h2>
<ul>
<li><strong class="schopnost">Nemotornost</strong> &ndash; nemotornost není vlastnost, která by šla zachytit do pravidel, zde záleží akorát na hráči jak dokáže hrát svou postavu. Mělo by to vypadat tak, že postava čas od času zakopne, něco převrhne, rozbije atd. Pokud bude hráč hrát velice dobře svou nemotornost může získat od IO nějaké ocenění za dobrý RP.</li>
<li><strong class="schopnost">Slabá konstituce a nosnost</strong> &ndash; postava se slabou tělesnou konstitucí nedokáže nést tak těžká břemena jako dobře urostlý barbar nebo trpaslík,tedy není ochotna nést břemeno těžší jednoručního meče, Pokud takovéto břemeno nese, tak se to neobejde bez hekání, klení a supění. Pokud přenáší mimo město suroviny/výrobky, unese o 1 méně. Nemůže také nosit žádnou zbroj ani štít.</li>
<li><strong class="schopnost">Nenasytnost</strong> &ndash; taková postava se nespokojí z běžným přídělem jídla jako někdo jiný. Postava musí během herního dne sníst o jedno herní jídlo více než je obvyklé.</li>
<li><strong class="schopnost">Žravost</strong> &ndash; žravost je vlastnost typická zvláště u hobitů. Takováto postava je schopna sníst stejné množství jídla jako dvě normální postavy. Herně se to projeví tak, že spotřebuje o 2 herní jídla denně více. Vlastnost se nesmí sčítat s Nenasytností &ndash; hráč smí mít pouze jednu z nich.</li>
<li><strong class="schopnost">Opilství</strong> &ndash; takovou postavu je těžké najít ve střízlivém stavu. Postava musí denně vypít buď dvě dávky tvrdého alkoholu, nebo tři dávky vína, nebo čtyři tupláky piva a to nejlépe najednou, aby byla alespoň chvíli v náladě. Jak bude hráč hrát opilost je na něm, tato pravidla mají spíš zbavit postavu přebytečného množství peněz.</li>
<li><strong class="schopnost">Špatný lovec</strong> &ndash; špatný lovec se v lese pohybuje nemotorně, vyplaší veškerou zvěř, důsledkem čehož nechytí většinou nic nebo málo za dlouhou dobu. Postava, která je špatný lovec se nemůže naučit lov.</li>
<li><strong class="schopnost">Náchylnost vůči kouzlům</strong> &ndash; tato schopnost činí postavu náchylnou pouze vůči útočným kouzlům (takové, které ubírají životy). Ty postavě vezmou o jeden život více než normálně.</li>
<li><strong class="schopnost">Dobrá duše</strong> &ndash; takováto postava je z přesvědčení hodná k ostatním. Ublíží člověku jen v nejkrajnější nouzi a neodepře nikdy pomoc trpícímu.</li>
<li><strong class="schopnost">Alergik</strong> &ndash; postava reaguje přecitlivěle na všechny masti a čaje (ty na ni neúčinkují a musí hrát příznaky alespoň lehké alergie). Stejně tak nemůže sbírat nebo přechovávat rostliny a houby nebo se věnovat práci s nimi (alergická reakce jí to nedovoluje)</li>
<li><strong class="schopnost">Špatná srážlivost krve</strong> &ndash; postavě s touto vlastností se všechny rány způsobené zbraní hojí o 1/3 času déle.</li>
<li><strong class="schopnost">Špatný farmář</strong> &ndash; nemůže se učit žádná obživová řemesla</li>
<li><strong class="schopnost">Obě ruce levé</strong> &ndash; taková postava je velice nešikovná, naučení každé výrobní schopnosti je pro ni velice náročné (o 1 sp dražší a může se naučit jen I stupeň) </li>
<li><strong class="schopnost">Líné kosti</strong> &ndash; tato postava není jen tak obyčejně pomalá &ndash; nemůže se také učit Únik a Úhyb</li>
<li><strong class="schopnost">Opilý vozka</strong> &ndash; tato vlastnost vám nedovoluje jezdit na koni, řídit povozy ani lodě</li>
<li><strong class="schopnost">Námořník</strong> &ndash; námořník se štítí vody. A to tak, že se snaží přijít s ní co nejméně do kontaktu &ndash; pokud možno ji nepije (víno nebo rum není voda), nemyje se a určitě vám nedojde pro vodu ke studni. </li>
</ul>
