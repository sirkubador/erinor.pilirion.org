title = "Stránky LARPu Erinor (pořádané skupinou Pilirion) &ndash; Svět";
keywords = "larp, erinor, fantasy, dřevárny, roleplay, svět";
description = "Stránky LARPu Erinor - sekce svět";

Sem lze napsat libovolný komentář, nebude zobrazen. Zobrazí se pouze text pod čarou.
+
----------
<h1>Obchod a řemesla</h1>
<p>V této kapitole pravidel bude důkladně rozebrán systém herní obživy, obchodu, řemesel a schopnosti s tím jakkoli související.</p>
<p>Zápis veškerých popsaných schopností se shoduje se zápisem v kapitole Schopnosti.</p>
<p>Jakýkoli čas zapsaný v těchto pravidlech je nejkratší možný, který musíte přímo danou činností strávit. Pokud se práci nechcete plně věnovat, nemusíte, výrobek, surovinu apod. získáte také, jen to bude trvat výrazně déle. Jak dlouho je jen na vašem uvážení. Nevěnujete-li se vůbec (pouze začnete), je trvání alespoň 3krát delší.</p>
<h2>Herní obživa</h2>
<p>Každá postava je nucená se živit. Pokud není udáno jinak, spotřebuje 2 jednotky jídla denně. Ve světě se vyskytuje mnoho druhů jídla, pro jednoduchost je ovšem rozděleno pouze do 4 skupin:</p>
<ul>
<li>maso</li>
<li>obilí</li>
<li>ovoce</li>
<li>pochutiny</li>
</ul>
<p>Každé herní jídlo se ale skládá nejméně ze 2 surovin (nemusí být různé) - pokud je tomu tak, jedná se o jídlo prosté a neplynou z toho žádné výhody.Jestliže se ovšem jídlo skládá ze 3 a více rozličných surovin, jedná se o jídlo dobré, které vám doléčí po požití 1život nebo vás zbaví lehké nemoci. Pokud se budete chtít herně najíst, musíte si obstarat suroviny, ze kterých se skládá vaše neherní jídlo, které vám poté bude představovat i jídlo herní. Např. mám k obědu guláš s chlebem, a tak tedy mé herní jídlo bude představovat jedna jednotka masa a jedna jednotka obilí, které mám. Jestliže ovšem nemáte herní jídlo, nesmíte jíst před zraky hráčů jakékoli jídlo. Snězte si je někde stranou, ve stanu apod., tak, aby vás nikdo při jídle neviděl. Suroviny (herní jídlo) si schovávejte, budete je potřebovat, když vám budou IO přidělovat SP a AP. Každou snědenou surovinu označte tužkou, aby bylo vidět, že je toto jídlo snědené.
</p><p>Pokud nesníte odpovídající množství herního jídla, začínáte hladovět. Hladovění se projeví tak, že za každé herního jídla vám ubude 1 život, minimálně však na jeden život. Pokud ovšem hladovíte dál (další herní den), mohou vaše životy klesnout na 0 - vaše postava zemře hlady. Herní jídlo je nutné sníst do 20:00.
</p>
<h2>Schopnosti obstarávající herní obživu</h2>
<ul>
<li><strong class="schopnost"><a href="/pravidla/stavby/">Farmaření</a></strong> <em class="spcena">(1 sp)(2 int + 2 sil)</em> - tato schopnost umožňuje získávat výnosy z polí a luk (viz. samostatná kapitola - název schopnosti je odkaz)</li>
<li><strong class="schopnost"><a href="/pravidla/stavby/">Sadařství</a></strong> <em class="spcena">(1sp)(2 int + 2 obr)</em> - tato schopnost umožňuje získávat výnosy z sadů a vinic (viz. samostatná kapitola - název schopnosti je odkaz)</li>
<li><strong class="schopnost">Zahrádka</strong> <em class="spcena">(1 sp)(3 int + 2 sil)</em> - tato schopnost umožňuje pěstovat herní rostliny (jen kytky)  na vámi obdělávané zahrádce. Každý se může starat nejvýše o 10 rostlin, zahrádka vám zasazené rostliny „nakopíruje“ za 5 hodin. Produkci je možné urychlit.</li>
<li><strong class="schopnost">Rybolov</strong> <em class="spcena">(1sp)(2 obr)</em> - rybolov lze provádět pouze na místech, kde je nějaká voda, ať už se jedná o herní moře, nebo naprosto reálný potok. Rybolov probíhá tak, že si postava sedne k danému vodnímu zdroji a 15min předstírá rybolov. Po této době získá 1 jednotku masa. K rybolovu lze u řemeslníka dokoupit také prut a sítě. Prut zkracuje dobu rybolovu o 3min. a sítě o 5min.</li>
<li><strong class="schopnost">Lov</strong> <em class="spcena">(1sp)(2 obr)</em> - lov může probíhat v jakémkoli lese. Lovec po 20 min strávených lovem v lese získá 2jednotky masa. Lovci používajícímu střelné zbraně prak, luk nebo kuši se čas potřebný k lovu zkracuje o 5min.</li>
<li><strong class="schopnost">Sběr</strong> <em class="spcena">(1sp)(2 obr)</em> - tato schopnost naučí postavu sbírat lesní plody a ovoce. Za 10min strávených sběrem získává postava 1jednotku ovoce.</li>
<li><strong class="schopnost">Včelařina</strong> <em class="spcena">(2sp)(2 int)</em> - aby mohla postava používat tuto schopnost, musí vlastnit herní úl. Herní úl je možné si pořídit u tesaře. Po pořízení úlu je třeba jej umístit na nějaké místo v lese, nebo pokud vlastníte dům, můžete dát úl klidně do domu. Každý úl produkuje 1jednotku pochutin za 3h. O úly se nemusíte starat, ale mohou být zničeny.</li>
<li><strong class="schopnost">Kuchařina</strong> <em class="spcena">(3 sp)(3 obr)</em> - ze dvou surovin je kuchař schopen připravit dobré jídlo se vším všudy a z jedné suroviny jídlo prosté. Přípravu si zahrajte!</li>
<li><strong class="schopnost">Pivovarnictví</strong> <em class="spcena">(1 sp)(2 int + 2 obr)</em> - z jedné jednotky obilí a jedné jednotky pochutin vyrobíte 4 piva</li>
<li><strong class="schopnost">Paličství</strong> <em class="spcena">(1 sp)(2 int + 2 obr)</em> - z jedné jednotky ovoce a jedné jednotky pochutin vyrobíte láhev pálenky, ale je to tak trochu kedlubnovice.</li>
<li><strong class="schopnost">Znalost hub</strong> - na naučení této schopnosti nepotřebujete žádné SP, ale musíte se ji herně naučit. Znalost hub vám umožní získat několik jednotek pochutin za určité množství jedlých hub, které přinesete organizátorům (organizátoři vám je samozřejmě vrátí a můžete je mít k večeři).</li>
<li><strong class="schopnost">Znalost rostlin</strong> - podobně jako u předešlé schopnosti ani u této nepotřebujete na naučení SP, ale musí vás ji někdo herně naučit. Tato schopnost umožňuje sbírat vhodné byliny např. pro alchymisty.</li>
</ul>
<h3>Obchod</h3>
<p>Základem obchodu je distribuce surovin do herního světa. Ta probíhá dvěma způsoby. Prvním přes tzv. obchodní karavany. Obchodní karavanu představuje pytel, vozík, apod. s nápisem karavana, s kterým manipuluje některý z hráčů nebo organizátorů. Jakmile karavana dorazí do města, je možné distribuovat všechny suroviny, které karavana dovezla. Je také možné suroviny naopak karavaně prodávat. Ačkoliv je přepadání karavan přísně trestáno, jsou útoky na bezbranné obchodníky stále častější. Každá karavana má pro takový případ zvláštní obálku s nápisem LUP. V této obálce jsou dány suroviny, popř. suma, která náleží uchvatitelům karavany, vlastní suroviny a majetek karavany jim nenáleží.
</p><p>Mezi základní suroviny se kterými se můžete setkat patří:
</p>
<ul>
<li>dřevo</li>
<li>kámen</li>
<li>cihly</li>
<li>železo</li>
<li>stříbro</li>
<li>zlato</li>
<li>drahokamy</li>
<li>maso, obilí, ovoce, pochutiny</li>
</ul>
<p>
Suroviny ve hře představují papírové lístečky. Ve skutečnosti jde o různě velké jednotky daných materiálů a nebylo by příliš logické, aby vaše postava tahala po městě tunu kamení, když si jde právě nechat postavit dům. Proto pro potřebu hry ve městě uvažujme, že u sebe nosíte „poukázky“ na suroviny,
 které nic neváží a vaše zboží je uskladněno někde ve skladě (tam bude vydáno nejen vám, ale komukoli kdo má poukázku, třeba zloději ). „Poukázky“ můžete nosit i mimo město. Pokud nesete suroviny ven z města za účelem jejich prodeje na trhu v některé vesnici nebo např. výrovy něčeho mimo město, můžete nést nejvýše:
   2 suroviny velké (dřevo, kámen, ovoce, obilí, maso, železo, potraviny) nebo 3 suroviny malé (stříbro, zlato, pochutiny, nástroje) nebo 5 ostatního zboží, plně naložená postava nese s sebou nějaké zavazadlo např. pytel.
 Pokud nesete nějaké „opravdové“ herní předměty – lopaty, sekery… berte je také rozumně. Postava s libovolným nákladem může normálně bojovat (odhodila pytel s věcmi…)</p>
<p>Ceny každé suroviny si stanovuje karavana (stanovují je organizátoři). To znamená, že ceny se mohou karavanu od karavany lišit. Dalším možným způsobem, jak získat ve hře suroviny, je pomocí vhodných schopností - např. dolování, dřevorubectví, atd. Více se o nich dozvíte v další kapitole, která se bude věnovat řemeslům. Každý správný obchodník nakupuje suroviny levněji než normální lidé tak, aby na jejich prodeji mohl sám zbohatnout. K tomu dopomáhají obchodní schopnosti a i některé speciální vlastnosti.
</p>
   <h4>Přehled obchodních schopností</h4>
<ul>
<li><strong class="schopnost">Obchodování I</strong> <em class="spcena">(1sp)(2 Int)</em> - tato schopnost snižuje ceny všech surovin při nákupu o 10 %</li>
<li><strong class="schopnost">Obchodování II</strong> <em class="spcena">(2sp)(3 Int)</em> - zlepšením se v obchodování se dále zvyšuje sleva při nákupu na 20 %</li>
<li><strong class="schopnost">Obchodování III</strong> <em class="spcena">(2sp)(3 Int)</em> - sleva při nákupu 30 %</li>
<li><strong class="schopnost">Znalec dřeva</strong> <em class="spcena">(1sp)(4 Int)</em> - při pořizování dřeva je dána znalci sleva 20 %</li>
<li><strong class="schopnost">Znalec kamene</strong> <em class="spcena">(1sp)(4 Int)</em> - při pořizování kamene a cihel je dána znalci sleva 20 %</li>
<li><strong class="schopnost">Znalec kovů</strong> <em class="spcena">(1sp)(4 Int)</em> - při pořizování všech druhů kovů je dána znalci sleva 20 %</li>
<li><strong class="schopnost">Znalec drahokamů</strong> <em class="spcena">(1sp)(5 Int)</em> - při pořizování drahokamů je dána znalci sleva 20 %</li>
<li><strong class="schopnost">Smlouvání</strong> <em class="spcena">(2sp)(3 Int)</em> - toto je jediná schopnost, která vám dává nárok žádat slevu do 10 % při jakémkoli obchodu. Na vlastní výši slevy příliš nezáleží, jako spíše že tato schopnost vám zajistí, že s vámi musí prodejce (nákupce) smlouvat tak, aby konečná cena byla nižší než cena původní.</li>
</ul>
<p>Pozn. slevy se mohou sčítat např. pokud má postava schopnosti Obchodování III a Znalec dřeva - při nákupu dřeva má 50% slevu
</p><p>Pozor - obchodní schopnosti, pokud není napsáno jinak, lze uplatnit pouze při nákupu od karavany. Obchod mezi hráči je čistě na domluvě mezi nimi.
</p>
<h3>Řemesla</h3>
<p>Veškerá řemesla dělíme na dvě skupiny. Jedná se o skupinu řemesel produkčních a řemesel výrobních. Řemesla produkční produkují suroviny, kdežto řemesla výrobní se zaměřují na samotné zpracování těchto surovin. Na rozdíl od ostatních schopností mají řemesla některé své zvláštnosti. Každý řemeslník má ve svém oboru určité znalosti, a podle nich také vypadají jeho výrobky. Jakmile vás někdo naučí nějaké řemeslo nebo se jej naučíte na universitě apod., stává se z vás učeň daného řemesla. Dalšímu zlepšování v řemesle už se můžete věnovat sami - nemusí vás nikdo učit, pouze si odepíšete příslušný počet Sp, který je vždy roven počtu Sp nutných na naučení se daného řemesla. Jedinou výjimkou, kdy toto pravidlo nemusí platit, je výuka řemesel na universitách, kde je možné získat vyšší kvalifikaci v řemesle mnohem snáze (stojí méně Sp). S druhým stupněm (úrovní) znalostí, a tedy i zručnosti v řemesle, získáváte titul tovaryš řemesla. Veškeré výrobky tovaryše jsou samozřejmě mnohem lepší a doba, po kterou trvá výroba se zkracuje. Nejvyšším titul, který je možno získat v řemesle, je mistr.
</p><p>Většina produkčních řemesel je závislá na vhodných lokalitách pro danou produkci. Některá řemesla je tedy možné používat pouze na vymezeném prostoru nebo oblasti. V herním území se můžete setkat s doly, lomy, atd. - tyto budovy ovšem někomu patří a jsou za normálních okolností nepřístupné, protože jsou zavřené (mají zámek - jehož číslo a kvalita bude vždy vypsána u popisu budovy) . Aby jste získali povolení ke vstupu, a tedy i produkci nějaké té suroviny, musíte zaplatit určitý obnos jejímu majiteli (majitel bývá některé IO; pokud tomu tak není, je zapsáno jméno postavy, která danou stavbu vlastní), a ten vám vydá povolení. Pokud máte povolení, můžete se pustit do svého řemesla. Další způsob, který se vám může naskytnout, pokud máte dostatek financí, je některou z těchto staveb postavit. Někdy se může stát, že daná postava umí zámek otevřít i jinými než legálními způsoby, ale to zde nebudeme rozepisovat. Jste-li dřevorubec, musíte si zakoupit povolení od majitele lesa (bývá to město). Každý řemeslník musí na vyžádání gardy předložit povolení k využívání dané stavby (popř. lesa). Pokud toto povolení nevlastní, bude s ním jednáno dle příslušných zákonů a vyhlášek.
</p>
<h4>Přehled produkčních řemesel</h4>
<ul>
<li><strong class="schopnost">Dřevorubectví</strong> <em class="spcena">(2sp)(3 odl)</em> - dřevorubec za každých 10 minut strávených v lese těžbou dřeva (musí se věnovat těžbě dřeva - nesmí provádět jinou činnost) získá 1 jednotku dřeva (vyzvedne si ji u jakéhokoli IO). Tovaryš 1 jednotka/ 8min; Mistr 1 jednotka/ 6min</li>
<li><strong class="schopnost">Kamenictví</strong> <em class="spcena">(2sp)(3 sil)</em> - kameník získá 1jednotku kamene za každých 15 minut strávených v lomu. Tovaryš 1 jednotka/ 12min; Mistr 2 jednotky/ 8min</li>
<li><strong class="schopnost">Lámání</strong> <em class="spcena">(1sp)(3 odl + 3 sil)</em>{lámání se může učit pouze kameník} - díky této schopnosti lze získávat kámen i volně v krajině (kdekoli) a to rychlostí 1jednotka za 20min. Tovaryš 1 jednotka/ 15min; Mistr 1 jednotka/ 10min Dobývání zároveň zvyšuje efektivitu Kamenictví a to na Učeň 1 jednotka / 12min; Tovaryš 1jednotka / 10 min; Mistr 1 jednotka / 6 min;</li>
<li><strong class="schopnost">Hornictví</strong> <em class="spcena">(2sp)(4 sil / 4 odl)</em> - postava zběhlá v hornictví může v herním dole těžit. V dole můžete narazit na železo, stříbro a zlato. U každého dolu bude napsáno, jakou (jaké) suroviny v něm lze těžit a doba potřebná na vytěžení 1 jednotky (pro učně, tovaryše i mistra).</li>
<li><strong class="schopnost">Dobývání</strong> <em class="spcena">(1sp)(3 odl + 3 sil)</em> - je schopnost zvyšující efektivitu Hornictví tak, že doba potřebná na vytěžení 1 jednotky se zkracuje o 1min. Tovaryš 1 jednotka o 2 min.; Mistr 2 jednotky o 5min</li>
<li><strong class="schopnost">Kutání</strong> <em class="spcena">(2sp)(3 sil)</em> - kutání umožňuje získávat železnou rudu, stříbro a zlato volně v krajině. Doba potřebná k získání 1 jednotky železa je 25 min. Tovaryš 1 jednotka/ 18 min.; Mistr 1 jednotka 12min Doba potřebná k získání 1 jednotky stříbra je 35 min. Tovaryš 1 jednotka/ 26 min.; Mistr 1 jednotka/ 15min. Doba potřebná k získání 1 jednotky zlata je 45 min.Tovaryš 1 jednotka/ 35 min.; Mistr 1 jednotka/ 20min</li>
<li><strong class="schopnost">Rýžování</strong> <em class="spcena">(2sp)(3 sil)</em> - rýžování umožňuje získávat jednotky zlata v průběhu herní doby. Postava si musí herně obstarat splav (žlab z dřev) na rýžování, který umístí někam do potoka (herního) a od té doby získává každé 3 h jednu jednotku zlata. O žlab se nemusí jakkoli starat, jen k němu dojít po patřičné době. Tovaryš 1 jednotka/ 2.5 h.; Mistr 1 jednotka/ 2 h</li>
<li><strong class="schopnost">Sběr drahokamů</strong> <em class="spcena">(3sp)(4 Int)</em> - drahokam lze získávat kdekoliv na herní ploše, a to rychlostí 1 jednotka / 45 min.Tovaryš 1 jednotka/ 35 min.; Mistr 1 jednotka/ 20min. Další možností, kde nalézt nějaké drahokamy, je v drahokamovém nalezišti. Naleziště se řídí stejnými pravidly jako doly. </li>
<li><strong class="schopnost">Soukenictví</strong> <em class="spcena">(1sp)(3 obr)</em> - umožňuje vyrobit z 2 jednotek obilí (lnu) sukno na jedny šaty. výroba trvá 10 min, Tovaryš 1 sukno/ 7min; Mistr 1 sukno/ 5min</li>
</ul>
<p>Na rozdíl od produkčních řemesel nejsou výrobní závislá na místě, lze je provádět kdekoli. U jednotlivých výrobních řemesel je vždy zapsáno, jakou rychlostí pracujete. Práce je vyjádřena v trojníkách za minutu. U každého předmětu, který budete vyrábět, je zapsána hodnota výroby (zk. HV). Tato hodnota stanovuje, jakou práci musíte na dané věci vykonat. Pozor HV v žádném případě nestanovuje kupní cenu výrobku! Kolik si necháte zaplatit, je čistě na vás. HV je cena práce virtuálního řemeslníka (nikoho ve hře). HV je např. 18 trojníků a rychlost výroby 2 trojníky/min, takže musíte pracovat 9 minut než bude výrobek hotov.
</p><p>Tento systém se může zdát složitý, ale je vytvořen z toho důvodu, že např. jako tesaři budete mít za úkol na mostě vykonat práci v hodnotě 12 grošů, každý znáte svou rychlost výroby a můžete tedy snadno zjistit a domluvit se, po jakou dobu budete pracovat a který z vás odpracoval jaký díl.
</p>
<h4>Přehled výrobních řemesel</h4>
<p>Zde najdete <a href="pravidla/tabulky-remesla/">tabulky výrobků</a> s HV a množstvím surovin pro jednotlivá výrobní řemesla. Tyto předměty umíte vyrábět, na ostatní potřebujete nějaký návod, nákres nebo pomoc někoho jiného. Na výrobu těchto předmětů se domluvte s IO.
</p>
<ul>
<li><strong class="schopnost">Tesařina</strong> <em class="spcena">(1sp)(3 odl)</em> - umožňuje zpracovávat dřevo rychlostí 2 trojníky / min. Tovaryš 3 trojníky / min.; Mistr 4 trojníky/ min
   <ul>
   <li><strong class="schopnost">Výroba nástrojů</strong> <em class="spcena">(1sp)(3 odl + 2 int)</em> - tato schopnost umožňuje vytváření všech herních nástrojů. Rychlost výroby je 2 trojníky / min Tovaryš 3 trojníky / min.; Mistr 4 trojníky/ min.</li>
   <li><strong class="schopnost">Řezbář</strong> <em class="spcena">(1sp)(3 odl + 2 obr)</em> - umožňuje opracovávat dřevo v umělecké výrobky. Jakýkoli umělecký řezbářský výrobek řešte s IO (pokud máte představu, co chcete dělat, domluvte se již před hrou). Lze se naučit i herně za OSp.</li>
   </ul>
</li>
<li><strong class="schopnost">Kovářství</strong> <em class="spcena">(1sp)(3 sil)</em> - tato schopnost vám umožní zpracovávat železo rychlostí 2 trojníky/ min. S touto schopností jste schopni pouze zpracovávat železo - neumíte vyrábět zbraně, zbroje, atd. Tovaryš 3 trojníky / min.; Mistr 4 trojníky/ min
   <ul>
   <li><strong class="schopnost">Výroba zbraní</strong> <em class="spcena">(1sp)(3 sil)</em> - umožní vám vytváření všech herních zbraní. Přehled potřebných surovin a HV zbraní získáte u IO, nebo si o ně můžete ještě před hrou napsat některému z orgů. RV odpovídá vašim zkušenostem v Kovářství (řídí se rychlostí zpracování kovu).</li>
   <li><strong class="schopnost">Výroba zbrojí</strong> <em class="spcena">(1sp)(3 sil)</em> - stejně jako u výroby zbraní jste schopni vyrábět všechny dostupné typy zbrojí. Pro jednotlivé zbroje platí stejně jako pro zbraně, že jejich přehled si vyžádejte, nebo ho získáte při naučení této schopnosti. RV odpovídá vašim zkušenostem v Kovářství</li>
   <li><strong class="schopnost">Pokovování</strong> <em class="spcena">(1sp)(3 sil + 2 obr)</em> - kovář vyučený v této technice je schopný pokovit zbraň libovolným dostupným kovem. Na pokovení je potřeba 1/3 jednotek kovu, které byly spotřebovány při výrobě zbraně. HV pokovování je stejná jako HV dané zbraně. RV je 3 trojníky / min; Tovaryš 4 trojníky / min.; Mistr 6 trojníků/ min</li>
   <li><strong class="schopnost">Broušení a opravy</strong> <em class="spcena">(1sp)(4 sil)</em> - nabroušená zbraň ubere svým prvním zásahem (jen prvním) o jeden život více. HV broušení je stejná jako u výroby daného typu zbraně, ale není třeba žádných surovin. RV je 3 trojníky / min; Tovaryš 4 trojníky / min.; Mistr 6 trojníků/ min HV opravy zbraní, zbrojí, atd. je stejné jako bylo třeba na výrobu, ale spotřeba surovin je poloviční. RV probíhá stejnou rychlostí jako při broušení. </li>
   </ul>
</li>
<li><strong class="schopnost">Kovotepectví</strong> <em class="spcena">(1sp)(2 sil + 2 obr)</em> - je obor, který se zabývá zpracováváním kovů v jemných detailech - kování zámků, výroba šperků, atd. Rychlost zpracování je 1trojník / min. Tovaryš 3 trojníky / 2 min.; Mistr 2 trojníky/ min
   <ul>
   <li><strong class="schopnost">Výroba šperků</strong> <em class="spcena">(1sp)(3 obr)</em> - s touto schopností jste schopni vyrábět jakékoli šperky, na které vlastníte návod . RV odpovídá vašim zkušenostem v Kovotepectví (řídí se rychlostí zpracování kovu).</li>
   <li><strong class="schopnost">Výroba zámků</strong> <em class="spcena">(1sp)(3 obr )</em> - výroba všech možných i nemožných zámků. Pro úsporu místa, podobně jako u předchozích schopností zde není přehled. </li>
   </ul>
</li>
<li><strong class="schopnost">Stavitel</strong> <em class="spcena">(1sp)(3 odl)</em> - umožňuje zpracovávat kámen a cihly rychlostí 2 trojníky / min. Tovaryš 3 trojníky / min.; Mistr 4 trojníky/ min
	<ul>
   <li><strong class="schopnost">Sochař</strong> <em class="spcena">(1sp)(3 odl)</em> - umožňuje opracovávat kámen v umělecké výrobky. Jakýkoli umělecký sochařský výrobek řešte s IO (pokud máte představu, co chcete dělat, domluvte se již před hrou). Lze i herně za OSp.</li>
   </ul>
</li>
<li><strong class="schopnost">Krejčí</strong> <em class="spcena">(1sp)(3 obr)</em> - umožňuje zpracovávat sukno rychlostí 1 trojník / min. Tovaryš 2 trojníky / min.; Mistr 4 trojníky/ min
</li>
</ul>
<h4>Přehled ostatních řemesel</h4>
<ul>
<li><strong class="schopnost">Projektování I</strong> <em class="spcena">(1sp)(3 int)</em> - tato schopnost umožňuje vyprojektovat stavbu jakékoli budovy do ceny 50 trojníků. 5 dílů z ceny připadá na suroviny, 4 díly na práci a 1 za vlastní projekt. Druh surovin a množství na nich odvedené práce je pouze na projektantovi, avšak součet všech položek musí dát do hromady cenu stavby. Projektant stanovuje ceny surovin podle distribuce - orgů (tzn. pokud seženete suroviny levněji, ušetříte - jejich množství na stavbě se nemění podle ceny). Dále projektant určí práci (tedy HV), jaká má být na každé z surovin odvedena. Za jakou cenu bude tato práce udělána, je už na samotném řemeslníkovi.</li>
<li><strong class="schopnost">Projektování II</strong> <em class="spcena">(2sp)(4 int)</em> - Projektování staveb do ceny 80 trojníků. Od 100 trojníků výše se projekt řídí takto - 4 díly suroviny, 5 dílů práce a 1 díl samotný projekt.</li>
<li><strong class="schopnost">Projektování III</strong> <em class="spcena">(2sp)(5 int)</em> - Projektování staveb libovolné ceny.Od 200 trojníků výše se projekt řídí takto - 4 díly připadají na suroviny, 4 díly na práci a 2 díly na samotný projekt.</li>
<li><strong class="schopnost">Speciální projekty</strong> <em class="spcena">(2sp)(4 int)</em> - projektování čehokoli. Od výdřevy dolu až po honosnou galéru. Cena možného projektu se odvíjí od zvládnutého projektování. Podíl práce, surovin a cenu projektu řešte s IO.</li>
</ul>
