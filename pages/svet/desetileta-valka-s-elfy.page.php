title = "Stránky LARPu Erinor (pořádané skupinou Pilirion) &ndash; svět: Desetiletá válka s elfy: 1433 &ndash; 1443";
keywords = "larp, erinor, fantasy, dřevárny, roleplay, svět, válka, elfové";
description = "Stránky LARPu Erinor, sekce svět. Desetiletá válka s elfy: 1433 až 1443";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h2>Desetiletá válka s elfy: 1433 &ndash; 1443</h2>
<p>
Válka s černými elfy začala v roce 1433. Předcházelo jí zostření střetů na hranici, několik průniků elfů přes Ragadornskou zeď. V roce 1433 pak definitivně prolomili obranou linii království a probili se před zimou až do Brenenhoffu. Z počátku neviděla Federace elfy jako takovou hrozbu, jednak podcenila jejich nové zbraně a také dobře věděla, že mají problémy s nedostatkem kvalitního železa pro jejich výrobu.
</p><p>
Elfové se v roce 1434 pokusili proniknout na jih Alderahu a získat zde speciální surovinu pro výrobu nástrojů potřebných pro těžbu železa v jejich špatných podmínkách. Průnik byl ale částečně zmařen a dovezené zásoby nedosahovaly plánovaných hodnot. Během roku 1434 si Federace konečně uvědomuje nebezpeční konfliktu a stahuje na jih část svých armád. Atmosféra houstne, Ragadorn je vyhladovělý. Elfové během tohoto roku také poprvé překročili Selgu. Ragadorn začíná ekonomicky podporovat Alderah a pomáhá mu z nejhoršího.
</p><p>
1435 pokračují elfové hlouběji do Ragadornu. Elfí armáda doplňuje zbraně ale tempo těžby a výroby stále pomalé. Musí co nejdříve dobýt ragadornské železné doly.
</p><p>
Z počátku elfové hodně plení, pak už po nich území nezůstává tak zničené a začínají nově dobytou zem využívat rozumněji. Některá města se elfům vzdávají a ti je ušetří. Federace přesouvá na jih další jednotky.
</p><p>
V roce 1436 vrcholí první průnik elfů dobytím dolů v Hëtzu a prvním útokem na Alte Ragadorn. Dělníci v železných dolech ale před svým útěkem hromadně odpalují šachty a ničí většinu důlního zařízení. Oddalují tak začátek elfí těžby železa. Krutá zima následujícího roku a jarní ofenzíva spojených vojsk Federace nutí elfy s velkými ztrátami stáhnout se až k Turgbildu (město, které elfům otevřelo svoje brány a zůstalo po většinu války nezničeno).
</p><p>
Následuje pomalý postup opět až do Hëtzu a začátek těžby. Elfové se drží na stabilních pozicích prakticky na dohled Alte Ragadornu následující rok. Pak pokračují dále a v roce 1439 od března do září obléhají Alte ragadorn. Město je velmi poničeno a zachváceno hladomorem. Federace sotva zvládá udržovat linii, ta se mezi lety 1437 a 1440 nikdy nepohybuje více než o den cesty.
</p><p>
V těchto letech probíhají také námořní bitvy, eirské loďstvo ale hájí pobřeží Federace poměrně úspěšně.
</p><p>
V roce 1440 se federace konečně vzmáhá a ve vypjaté situaci povolává záložní armády států a odvádí nové rekruty. Dá se říci, že každý z chlapců narozených v severním Ragadornu ale i jižním Alderahu, Dargetu a Mezihorsku mezi roky 1410 a 1425 umí bojovat se zbraní. 
</p><p>
V roce 1440 začíná proudit první ragadornské železo na jih do země elfů. Střety se vyostřují a vedou se největší bitvy této války. Elfové jsou během roku 1441 vytlačeni ze svých pozic a ještě před zimou opouštějí doly v Hëtzu. Následující rok se stahují až k Turgbildu. Opevňují se zde a jsou obléhání federativní armádou. Nakonec je Turgbild dobyt a zimu 1443 už tráví elfové za Selgou. Toho roku jsou postupně vytlačeni i z mnoha míst za řekou.
</p><p>
Situace za Selgou se pomalu uklidňuje a elfové se téměř dobrovolně stahují až do svých ležení na severní straně Ragadornské zdi. Na jich od Selgy toho po nich mnoho nezůstalo, obnova území lidmi dosud nezačala. Zjevně dále nemají sílu na válku, Federace v ní ale také neplánuje pokračovat.
</p>
