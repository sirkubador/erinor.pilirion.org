<nazev>
Legenda o Majdalénce a pohárech
</nazev>
<cas>
22. 12. 2010 17:06:27
</cas>
<podpis>
keret
</podpis>
<popis>
kdo ví ten ví, kdo alespoň tuší tak tuší :)
</popis>
<obsah>
Legenda o Majdalénce a pohárech


V dobách dávno minulých usiloval jeden mládenec o krásnou Majdalénku s těma nejkrásnějšíma, inu nejkrásnějšíma. 
Majdalénka, dcera kupce, který byl bratr pana farního, ten byl bratrancem Pepičky ze statku a ta byla náhodou nevlastní dcérou jednoho z vojáků samotného veličenstva, který kdysi pil s mladým pánem v hospodě, neměla život snadný.
Její otec si vzhledem k jejímu původu nárokoval právo na trůn a když ne pro sebe, alespoň pro dcéru, která by těch pár zlatek také domu donesla.

Na panství se sjížděli páni z širokého okolí, i několik bohatýrů a statkářů se na dvůr přijelo ukázat.
Majdalénka mezi nimi, vyzbrojena svou krásou a připravena utkat se o královskou dceru.
Samozřejmě sklidila mnoho posměchu a tamní mládenci již spřádali plány jak Majdalénku na mnoho seníkách pomilují.

Tenkrát to král nevymyslel zle, do utkání o ruku své dcery a půl panství k tomu nasadil proti nápadníkům zlobříka. Odporné stvoření s tlamou plnou zubů, zelenou kůží a kalným pohledem.
Zlobr všechny nápadníky rozcupoval, na místě do zelňáků našlapal a zelňáky si na vůz naskládal, že prý dobré mít maso na zimu.
Až přišla na řadu Majdalénka. Nejprve zlobrovi utíkala po dvoře sem a tam a nevěděla jak zdolat jeho obrovskou sílu, až se v její hlavičce zrodil nápad. Jak milé překvapení pro všechny přihlížející bylo, když si Majdalénka košilku vysvlékla a na odiv vystavila své bujné poprsí.
Nejednomu z mládenců se chuti dostalo, všichni se jako jeden muž rozeběhli Majdalénce do náruče s vidinou krásného večera.
Dav povalil zlobra a ten celý z kamene pukl. Proč to bylo tak snadné? Inu, když Majdalénka ukázala své přednosti, zlobrovi se životodárná krev přesunula mnohem níž a tím znehybněl.
Jen jednu tělesnou část, ve které byla zlobrova krev si zabavila jedna z gardistek, že prý pro chvíle nudy.
Majdlénka sice nezískala princeznu, zato mnoho obdivných pohledů mužů, stovky pozvání na večeře, výlety, vdavky....

A kameny ze zlobra? Něco se ztratilo, něco do země zadupalo a pár střípků posbíralo.
Ty posbírané se do pece vložily a udělalo se několik pohárů.
Poháry, které z trolova těla vzešly překvapily samotné tvůrce.
Dva z nich byly bledé jako trolovy oči a zbytek byl močálově zelný jako trolovo tělo.
Mocní alchymisti byli panovníkem pozváni, aby poháry pečlivě prohlédli.
Bádali několik týdnů až dobádali:
\"Dva bledé poháry v barvách trolových očí přinášejí svým nositelům vše co potřebují a po čem touží.\"
\"Zbylé poháry přinášejí svým nositelům pouze pevné zdraví, štěstí a spokojenost\"

Král nechal na poháry počase napsat:

Dlouhonoc
2010

Dlouhonoc se nevztahuje ani tak k nejdelší noci v roce, ale její význam je právě v dlouhé noci, v dlouhé prohýřené a propité noci, přesně v takové jaké měl král rád.

A 2010? Ne, opravdu to není letopočet z kalendária bramborových lidí. 2010 je právě minimální počet dlouhonocí, které by se měly s poháry propít. Další vypravěči tvrdí, že je to počet lahví vína v králově sklepení a jiní že jde o počet milenek pana krále.

Kde jsou poháry dnes, již nikdo neví. Poslední zprávy hovoří o hobitích pirátech, bratrech jmenujících se Žabo a Hado, kteří prý po jedné pitce odnášeli mnoho nádobí a jídla na svou kocábku, ale o nich zase někdy jindy....