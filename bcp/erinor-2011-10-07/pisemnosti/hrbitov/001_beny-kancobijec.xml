<nazev>
BENY Kancobijec
</nazev>
<cas>
13. 10. 2009 14:43:24
</cas>
<podpis>
BENY, SEVEŘAN
</podpis>
<popis>
Osud mladého barbara
</popis>
<obsah>
Zde leží BENY Kancobijec, barbar velké síly, ale velmi malého rozumu, mladý a nezkušený. V noci, kdy děli se hrůzné věci poblíž obce Kyjov, on šel beze strachu po lese, hladový jak smečka vlků a prozpěvujíc píseň: "Tralalííí tralalááá, mně se líbí fiala..."

   Svíčky u cesty ho zavedly k dutému stromu, kde našel jakýsi šperk, prsten, velmi lesklý a třpytivý snad měl i magickou moc. Ale co by tenhle barbar dělal s prstenem? Nejspíš by ho ani nedostal na malíček, proto ho hodil do kapsy a pokračoval dál se svou písní: "Tralalííí tralalááá, mně se líbí fiala..." 

   Potom potkal hobita, Zagro Kudlu, známého zločince a vyvrhela, začal jemu nabízet prsten výměnou za jídlo či nějaký ten peníz, dokonce i kančí kožešinu, do které byl zabalený, ale Zagro nechtěl ani prsten ani kožešinu, jen po barbarovi hodil trojníkem ať ho nechá napokoji. BENY sbalil trojník a šel zase dál a během toho si prozpěvoval: "Tralalííí tralalááá, mně se líbí fiala..."

   Nakonec došel až nahoru na kopec, kde potkal Prospera řečeného HROCHA,  jenž ho obalamutil, omráčil a dotáhl na Heamerův oltář, kde ho krvavý kněz Karkul podřízl jak prase a tak ho obětoval svému bohu.

