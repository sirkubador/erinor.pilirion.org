title = "Stránky LARPu Erinor (pořádané skupinou Pilirion) &ndash; pravidla: souboj, zbraně a zbroje";
keywords = "larp, erinor, fantasy, dřevárny, roleplay, svět, pravidla, souboj, zbraně, zbroje";
description = "Stránky LARPu Erinor, pravidla pro souboj, zbraně a zbroje";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h1>Souboj, zbraně a zbroje</h1>
<h2>Sesílání</h2>
<p><strong>Sesílání intervence/kouzla</strong> (nikoliv vyvolávání rituálem) má dosah <strong>"na doslech"</strong>, účinek nabývá,
není-li odvráceno, okamžitě zvoláním formule (tedy opravdu ne šeptem, ale jasně,
zřetelně a řádně nahlas). Cíl, který je od sesilatele do 20ti
metrů je na doslech <strong>vždy</strong>, za jakýchkoli okolností, i když formuli
přeslechne (zároveň ne přes zeď). Vzdálenější cíl musí formuli <strong>neherně</strong> slyšet
(kletbu lze samozřejmě seslat i na herně neslyšícího). Po vyřčení formule musí sesílající dobře seznámit
cíl s účinky. <strong>Řeště prosím sesílání hlavou, logicky a zkuste se nehádat</strong>.</p>
<h2>Souboj</h2>
<p>Zásahové plochy a souboj probíhá dle <a href="materialy/SBP2006.pdf">systému ASF</a> (první část, pouze co se týká zásahových ploch!).</p>
<ul>
<li>Veškeré zásahové plochy jsou si rovnocenné.</li>
<li>Základní zranění je u všech zbraní za 1 život, může být však zvýšeno.</li>
<li>V souboji platí <strong>pravidlo pyramidy</strong>. Tzn. Zvýšení útoku o jedna (na 2) je jednoduché - je na něj potřeba mít schopnost, případně jed, posvěcení, atd +1k zásahu. Další zvýšení o jedna ( na 3 ) je náročnější - je na něj potřeba mít schopnosti, atd. v celkovém součtu +3 (+1 zvýší útok na dva a +2 na tři). Zvýšení na útok za 4 - je na něj potřeba mít schopnosti, atd. v celkovém součtu +6 (+1 zvýší útok na dva, +2 na tři a + 3 na čtyři).
Na útok 5 je třeba mít schopnosti k útoku za +10 (1+2+3+4). Na útok 6 už je to 15 (1+2+3+4+5).</li>
</ul>
<dl>
<dt>Agónie</dt>

<dd>Jakmile klesne počet životů postavy na 0 pak postava klesá k zemi a dostává se do <strong>agónie</strong>. Agónie trvá 10 minut ( + 2 minuty za každý bod odolnosti), pokud je postava v této době vyléčena (lektvary, atd.) za tolik životů, kolik je její maximum, tak se probírá s 1 životem a je schopna se velmi zvolna pohybovat (nemůže do dalšího léčení bojovat), postava si také, není-li řečeno jinak, <strong>pamatuje všechny události</strong>, které předcházely do zahájení agónie. Pokud se vám bude útočník další 2 minuty věnovat, dorazí vás definitivně. Jestliže není postava do ukončení agónie vyléčena, tak umírá a stává se z ní <strong>duše</strong>. Hráč si připne viditelně na kostým kartičku s duší a musí se volně pohybovat alespoň 15minut po herním poli (záleží na něm, minimálně však 15 min.). V této době se sám nesmí nikterak zapojovat do hry, ale může do ní být různými způsoby znovu zapojen.)</dd>

<dt>Útok na plocho</dt><dd>Tento útok se používá pokud nechcete svého soupeře zabít, ale pouze omráčit. Před samotným útokem to oznamte slovy "na plocho". Tímto způsobem ubíráte stínové životy, jakmile jejich počet klesne na 0 postava je omráčena a 5 min se bude z omráčení probírat. Některé schopnosti mohou prodloužit dobu trvání omráčení nebo ji naopak zkracují.</dd>
<dt>Zajetí</dt><dd>Realizuje se použitím herních pout ke svázání postavy. Postava může být zajata pouze tehdy nemůže-li se bránit a nebo ji zajímají alespoň 3 jiné postavy. Zajatá postava se smí chovat pouze tak jak ji umožňují daná pouta. V rámci dobrého RP může každý hráč používající pouta svázat postavu reálně, dát ji roubík, atd.(dle stupně pout) avšak pokud se postava z těchto reálných pout osvobodí sama je volná - bere se jako by se osvobodila z herních pout.</dd>
</dl>
<h2>Pěstní souboj</h2>
<p>Při pěstním souboji jsou postavy zraňovány za stínové životy a může tak bojovat každá postava,
aniž by na to měla schopnosti. Výše stínových je stejná jako aktuální počet životů postavy,
tedy pokud právě živoříte na 1 životě, počet vašich stínových životů je také 1.
Stínové životy vám může ubírat neozbrojená postava dotykem ruky (ne pouhým škrtnutím oblečení, naznačeným úderem) do trupu nebo hlavy nebo zásahem zbraní a hlášením „pěstí“
(samozřejmě jen u zbraní, u kterých to má smysl). Zásahy do končetin nemají žádnou platnost a lze se tedy krýt rukama. Při každém zásahu hlaste „pěstí“. Stínové životy vám ubývají 1 za 2 zásahy, pokud má váš protivník sílu 5 a více, 1 za 1 zásah. Když vám stínové životy klesnou na 0, upadáte do bezvědomí, ve kterém vaše postava setrvá 5 minut. V této době vás může protivník dorazit do agónie, pokud se vám bude alespoň 2 minuty plně věnovat (kopání, škrcení), nebo samozřejmě okamžitě zbraní. Jinak se probíráte s původním počtem životů. Pozor na schopnost Boj beze zbraně, ta se nemění, ubírá reálné životy. Dále upozorňuji, že je možné použít schopnost Boj beze zbraně a hned následovat v Pěstním souboji. Jedinou podmínkou pro tuto kombinaci je aby byly zásahy dobře patrné a při každém musí být zahlášeno, zda je „Boj beze zbraně“ nebo „Pěstí“.</p>

<h2>Zbraně</h2>
<p>Při vaší registraci do hry budou schvalovány zbraně. Schválené budou viditelně označeny, ostatní zbraně do hry nesmí! Organizátoři si vyhrazují právo jakoukoli zbraň, která se jim zdá nebezpečná kdykoli vyřadit ze hry. Herní zbraň představuje pouze štítek, na kterém je napsán druh a popis zbraně. Pokud budete chtít zbraň používat musíte štítek přilepit na organizátory schválenou zbraň. Se štítky lze samozřejmě obchodovat, atd. jako s reálnou zbraní.</p>
<p>Do začátku si smíte vybrat jednu herní zbraň ( dýku, hůl nebo tesák), která vám bude označena. Jakoukoli další zbraň musíte herně získat a to vyrobením (viz schopnosti), zakoupením (ad.1) no a nebo "poctivým" ukradením (ad.2) .</p>
<ol>
<li>Herní zbraň lze zakoupit u kohokoli, kdo dotyčný typ zbraně umí vyrábět nebo ji vlastní. Některé speciální zbraně nejsou zahrnuty ve standardních pravidlech pro výrobu - v tomto případě si takovouto zbraň pořizujete "u organizátorů".</li>
<li>Při herním ukradení zbraně se kradou pouze štítky, které označují zbraň. Ty si pak můžete nalepit na zbraň vlastní a začít používat (samozřejmě, pouze tehdy, pokud na to máte patřičné předpoklady).</li>
</ol>
<h4>Tabulka zbraní</h4>
<table>
<tr><th>Stupeň vlastnosti</th><th>síla</th><th>odolnost</th><th>obratnost</th></tr>
<tr><td>1</td><td>dýka</td><td>&nbsp;</td><td>&nbsp;</td></tr>
<tr><td>2</td><td>hůl (pouze k obraně);<strong class="ce nb">dvě dýky</strong></td><td>lehká zbroj, malý štít</td><td><strong class="ce nb">kuše</strong></td></tr>
<tr><td>3</td><td>tesák</td><td>&nbsp;</td><td><strong class="ce nb">luk, prak</strong></td></tr>
<tr><td>4</td><td><strong class="ce nb">tesák + dýka,jednoručka</strong></td><td><strong class="ce nb">Střední štít</strong>(4.život)</td><td>&nbsp;</td></tr>
<tr><td>5</td><td><strong class="ce nb">jednoručka + dýka</strong></td><td>Střední zbroj</td><td><strong class="ce nb">vrhací zbraně</strong></td></tr>
<tr><td>6</td><td><strong class="ce nb">jedenapůlruční meč do110cm,obouruční do 110cm</strong></td><td><strong class="ce nb">velký štít</strong></td><td>&nbsp;</td></tr>
<tr><td>7</td><td>&nbsp;</td><td>(5.život)</td><td>&nbsp;</td></tr>
<tr><td>8</td><td><strong class="ce nb">obouruční palice, sekera, kladivo; součet do 140cm</strong></td><td><strong class="ce nb">Těžká zbroj</strong></td><td>&nbsp;</td></tr>
<tr><td>9</td><td>&nbsp;</td><td>&nbsp;</td><td>&nbsp;</td></tr>
<tr><td>10</td><td><strong class="ce nb">* cokoli</strong></td><td>(6. život)</td><td>&nbsp;</td></tr>
</table>
<p class="bez ui">
* Tato položka záleží na dohodě s organizátory - síla postavy už je tak velká, že může bojovat prakticky čímkoli<br>
</p>
<p class="bez ui">
<strong>Dvě dýky</strong> &ndash; <strong class="ce nb">červeně</strong> označené položky vyžadují k nutné výši atributů také danou schopnost umožňující zacházení s touto zbraní.
<br><strong>Zbroje</strong> jsou speciálně řešeny v sekci níže!
</p>
<h2>Zbroje</h2>
<p>Zbroj je schvalována organizátory podobně jako zbraně. Aby mohla být zbroj používána musí být reálně nošena. Každá zbroj má určitý počet zásahů které může během souboje vykrýt. Pokud bojujete s více soupeři najednou, počet zásahů které může zbroj vykrýt se nemění, bez ohledu na počet soupeřů. Pokud vaše zbroj vykryje soupeřův útok (stane se tak pouze tehdy, když je směřován do zbroje) zahlaste mu "zbroj" a zásah si nezapočítávejte bez ohledu na to jakou měl sílu a vlastnosti útoku. Pouze některé magické zbraně a speciální schopnosti dovedou zranit přímo přes zbroj. Tento fakt je vám soupeř povinen neprodleně po zásahu oznámit. Zbroj vždy kryje prvních x zásahů v daném souboji - nelze si vybrat který zásah zbroj vykryje. Zbroj není brána jako celek - pokud máte plátové rameno a bylo vám uznáno jako zbroj např. s vykrytím 2 zásahů, jsou vykryty pouze ty zásahy, které dostanete do tohoto ramena.</p>
<dl>
<dt>Lehká zbroj</dt>
<dd>Vykryje 1-3 zásahy (toto je dáno kvalitou zbroje). Jde o koženou nebo prošívanou zbroj. V této skupině může být zařazena i lehká kroužkovka nebo plátové doplňky (rameno, rukavice)</dd>
<dt>Střední zbroj</dt>
<dd>Vykryje 2-4 zásahů. Sem jsou zařazeny poctivé kroužkovky, silné prošívanice, brigantýny, plátované ruce, atd.</dd>
<dt>Těžká zbroj</dt>
<dd>Vykryje 3-5 zásahů. Kovový kyrys, kroužkovka s prošívanicí, hodně kvalitní fantasy zbroj (pěkně vypadající jekorové zbroje - barvené, překryté látkou a pod.), atd.</dd> 
</dl>
<p>Zbroj se používáním neopotřebuje (neničí se), ale existují schopnosti, které mohou zbroj poškodit nebo zcela zničit. Jakmile je zbroj herně zničena nekryje žádný zásah, do té doby něž bude opravena.</p>
<h3>Štíty</h3>
<p>Štít lze používat pouze k obraně pokud nemáte schopnosti umožňující např. úder štítem - takovéto schopnosti se používají pouze tak, že naznačíte daný úder. Jakýkoli kontakt soupeře a štítu je zakázán tzn. je zakázáno jakkoli natlačovat, útočit i jakkoli jinak se dotýkat soupeře štítem. U štítů je udána velikost kruhového štítu, u jiných tvarů se bere zhruba obsah odpovídající danému typu (nesmí přesáhnout obsah štítu kruhového).</p>
<dl>
<dt>Malý štít</dt>
<dd>Jako malý štít je brán štít do poloměru 15cm nebo jakýkoliv pěstní štítek.</dd>
<dt>Střední štít</dt>
<dd>Střední štít je do poloměru 30cm</dd>
<dt>Velký štít</dt>
<dd>Jakýkoliv větší štít</dd>
</dl>
