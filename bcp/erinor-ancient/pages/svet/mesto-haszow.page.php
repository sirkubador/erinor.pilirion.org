title = "Stránky LARPu Erinor (pořádané skupinou Pilirion) &ndash; svět: město Haszow";
keywords = "larp, erinor, fantasy, dřevárny, roleplay, svět, město, Haszow";
description = "Stránky LARPu Erinor, sekce svět, město Haszow";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h1>Hazsow</h1>
<p>Někdy kolem roku 603 založil pán Beotar zvaný Samozvanec, nový majitel nedaleké (dnes už zaniklé) tvrze na křižovatce strážní osadu Haszow jako sídlo vojenské posádky a rodin vojáků strážících stezky. Osada se brzy rozrostla o mnoho rodin obchodníků a řemeslníků, které našly ve zdejším úrodném kraji dobré odbytiště pro své výrobky. Okolí se nadále rozvíjelo, plocha polí rostla a osada bohatla. Asi někdy kolem roku 752 okolní panství i s osadou připadlo věnem pánům z Březné (jméno původního majitele zatím v historických spisech nebylo nalezeno). Roku 985 byla tehdy už velmi rozlehlá osada čítající kolem 800 obyvatel povýšena na město a o tři roky později zde vzniká Haszowská univerzita. Město i okolní pozemky přechází po vymření rodu pánů z Březové do rukou rodu Krišberských.
</p><p>Roku 1256 vypukly ve městě krvavé nepokoje kvůli neúnosným daním a po dlouhých jednáních dostalo město částečnou svobodu. Postupně se vymaňuje z vlivu šlechtického rodu, který roku 1411 po násilné smrti Halíka z Krišberku vymírá.
</p><p>Město se dnes pyšní 7000 obyvatel, knihovnou, univerzitou se třemi fakultami, hradbami, honosnými svatostánky Thanatose, Haemera a Sciollose, popravištěm, nespočtem dílen, moderních hrázděných domů a hospod. Je spravováno městskou radou vybíranou z nejvyšších světských i duchovních představitelů města.
</p><p>V nejbližší době dojde ve městě k volbě do jednoho z čelních míst - na městského správce daní a také obchodní společnosti organizující obchod ve městě.
</p>