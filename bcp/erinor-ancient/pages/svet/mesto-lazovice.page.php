title = "Stránky LARPu Erinor (pořádané skupinou Pilirion) &ndash; svět: město Lazovice";
keywords = "larp, erinor, fantasy, dřevárny, roleplay, svět, město, Lazovice";
description = "Stránky LARPu Erinor, sekce svět, město Lazovice";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h1>Lazovice</h1>
<p>Každý návštěvník města na první pohled pozná, že je něco zvláštního na městských stavbách. Jako kdekoli jinde se tu střídají domy ze dřeva, cihel a kamene. Ty cihlové jsou celkem vzácné, kamenné pak udivují na první pohled tím, že materiál na jejich stavbu je velice tmavý, tmavošedý skoro černý hrubý kámen. 
</p><p>Město je obklopeno z jedné strany řekou a z druhé vodním příkopem, celé je vybudováno na malém vyvýšeném ostrohu nad řekou. Nedaleko města se tyčí starý hrad, známé sídlo baroneta.
</p><p>Nad městem v lesích po jedné straně ční prudký sráz, stěna několik desítek kroků vysoká a schůdná jen místy a to ještě s největšími obtížemi. U řeky nedaleko města se pak rozkládá rozsáhlá bažina, neprostupná a pověstně nebezpečná, kde ročně zmizí nejeden odvážlivec.
Známo je také, že se ve městě vaří nejlepší pivo v celém Alderahu. Lazovičtí pak tvrdí, že jejich pivo je nejlepší v celé Lithénské federaci, i když o to zápasí ještě některá tradiční ragadornská piva.
</p><p>Poslední známou zvláštností v tomto městě je stará vyhláška, snad už z dob založení města před pár sty lety, která nutí všechny obyvatele Přístavní a Rybářské čtvrti nosit viditelně růžovou stužku coby znak příslušnosti k městské chudině žijící v nejhorší části města. Samozřejmě v Rybářské a Přístavní žijí i všichni lidé bez stálého bydlení, je zde noclehárna pro nemajetné a sirotčinec. (K tomuto omezení se vztahuje i nutnost uložit vaši postavu někde na noc ke klidnému spánku. Pokud budete nocovat venku na ulici, může se vám stát leccos nepěkného.) Majitelé a obyvatelé domů v ostatních čtvrtích Řemeslnické, Obchodnické, Chrámové a Katovské pak samozřejmě stuhu nenosí.
</p>
