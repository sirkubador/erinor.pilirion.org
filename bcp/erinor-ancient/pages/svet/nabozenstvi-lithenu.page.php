title = "Stránky LARPu Erinor (pořádané skupinou Pilirion) &ndash; svět: náboženství Lithénu";
keywords = "larp, erinor, fantasy, dřevárny, roleplay, svět, náboženství, Lithén";
description = "Stránky LARPu Erinor, sekce svět, náboženství Lithénu";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h1>Náboženství</h1>
<h3>Příroda</h3>
<p><strong>Druidi lesů</strong> - jde o dosti fanatické vyznavače bohyně přírody, většinou žijí samotářským životem v lesích pohrouženi do svých modliteb nebo tvoří před okolním světem uzavřená společenství. Život rostlin a živočichů je jim milejší, než život lidský. Brání nejtemnější části lesů, svá svatá místa zbraněmi, nic a nikdo do nich neprojde bez jejich svolení. Proslýchá se o nich dokonce, že přírodě skládají občas i lidské oběti. V některých částech federace je takovéto uctívání přírody zakázáno.
</p><p><strong>Ochránci</strong> - váží si života všeho a všech. Vědomě neublíží žádnému tvorovi, jedině je-li jejich vlastní žití bezprostředně ohroženo. Loví jen přestárlé kusy. Žijí tak, aby nenarušili Zákon přírody, svůj mravní kodex, který jim určuje prostou životní cestu konání dobra a opatrování slabých.
</p><p><strong>Vyznavači</strong> přízně - jsou to vcelku obyčejní lidé, nejčastěji rolníci. Modlí se hlavně za dobrou úrodu a zdraví. Jako dar své bohyně přijímají všechny plody a co z nic dokáží jejich šikovné ruce vyrobit (nejvíce však pivo).
</p>
<h3>Boj</h3>
<p><strong>Cesta pokory a práva</strong> - k bohu boje se modlí vesměs vojáci a rytíři, někdy však i celé národy. Je vzýván, aby propůjčoval sílu k ochraně práva, slabších, k přežití. V míru, více však ve válce těší se oblibě.
</p><p><strong>Cesta krve</strong> - vyznavači cesty krve bývají nelítostní zabijáci, nejostřílenější veteráni i mladíci cvičení jen k násilnému ukončování lidských životů. Cesta krve je pro svou ortodoxnost v některých částech říše zakázána. Necítí strach ze smrti a proslýchá se, že dokáží ovládat bolest a některé své tělesné funkce.
</p>
<h3>Člověk</h3>
<p><strong>Kult těla</strong> - vyznavači tohoto kultu si nejvíce váží krásných a fyzicky dokonalých lidí. Jsou nepřekonatelně marniví a za svaté považují všechny činnosti navozující dobrý fyzický pocit, slasti a rozkoše. Sex samozřejmě na prvém místě.
</p><p><strong>Kult peněz</strong> - modlí se, jak je to snadné, k bohatství movitému, věří, že jen bohatý člověk může být šťastný a tomu přizpůsobují v nekonečné hrabivosti i své životy.
</p>
<h3>Rodina</h3>
<p><strong>Uctívači matek</strong> - modlí se k bohyni Matce a v největší úctě drží své matky. Rodina a její svazek je pro ně posvátný. Největším bohatstvím pro ně jsou zdravé a šťastné děti, kterých mívají v rodině hodně. Žijí často pospolitě ve velkých rodinách i třiceti lidí.
</p><p><strong>Uctívači duchů otců</strong> - jak již napovídá název, své prosby a modlitby směřují k duším svých mužských předků, otců a dědů. Pokrevní příbuznost mají v nejvyšší úctě, pro svého bratra bez myšlenky udělají cokoli.
</p>
<h3>Učenost</h3>
<p><strong>Cesta moudrosti</strong> - Cesty moudrosti se drží nejvíce učení lidé všech národností i ras. Osvícení hledají v získání co nejvíce vědomostí a jimi pomáhali lidem, konali dobré pro společnost. Bývají to učitelé, jazykovědci, přírodovědci, právníci i lékaři a alchymisté, technici či matematici. Zkoumají různé filozofické pohledy na život a snaží se nalézt nejvyšší moudrost. Tito vyznavači stojí mimo jiné v čele většiny univerzit. Mnozí z nich tíhnou také k umění, bývají to však umělci umírněných názorů. Jinak žijí obyčejné měšťanské životy.
</p><p><strong>Kult čisté pravdy</strong> - příznivci tohoto kultu nejsou příliš jednoduše rozeznatelní od vyznavačů Cesty moudrosti. Taktéž to jsou většinou vzdělaní lidé, ti, kteří se snaží za svůj život nashromáždit co nejvíce vědomostí. Kultisté se však nebojí žádných vědomostí, zkoumají zvláštní stavy mysli vyvolané představivostí, mocí Boha i lecčíms dalším. V nejmenším se nebojí jít přes oběti a mrtvoly. Toto vyznání povoluje jen velmi málo států.
</p>
<h3>Svoboda</h3>
<p>svobodu vyznávají hlavně utlačované národy, nepochopení umělci, vzbouřenci a revolucionáři. Dalo by se říci, že jako ideální podobu světa vidí "absolutní svobodu", to jest anarchii. Pronásledováni jsou všude.
</p>
<h3>Smrt</h3>
<p><strong>Pohřbívající</strong> - jak už napovídá název, většinou jde o hrobníky a obhospodařovatele hřbitovů. Pečují o poslední věci všech ras a snad právě pro to jsou trochu podivínští. Modlí se za duše zesnulých a připravují je na cestu "na druhou stranu". Není jich mnoho, jsou však potřební a žádaní.
</p><p><strong>Zabíječi</strong> - jinak také "ti, kteří převádějí na druhou stranu". Žijí zcela za okrajem společnosti. Nikdo mi nebyl schopen nebo možná ochoten říci mi o nich nic bližšího, než že kdokoli se otevřeně přihlásí k této víře, okamžitě zmizí…
</p><p>
Na Erinoru žije více méně pospolitě značné množství lidí různých vyznání. Všichni, ach ano, až na ty podivínské ateisty, věří v existenci výše uvedených božstev. Žádné z božstev nestojí přímo proti jinému, ale mezi vyznavači dochází, samozřejmě k častým sporům.
</p>