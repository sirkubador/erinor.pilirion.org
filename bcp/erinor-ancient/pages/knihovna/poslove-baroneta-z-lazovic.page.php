title = "Stránky LARPu Erinor (pořádané skupinou Pilirion) &ndash; Svět";
keywords = "larp, erinor, fantasy, dřevárny, roleplay, svět";
description = "Stránky LARPu Erinor - sekce svět";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h1>Mezidíl I. &ndash; Poslové Baroneta z Lazovic</h1>
<?/*<div class="fotky">
<a href="img/fotky/er8/001.jpg" class="thumb"><img src="img/fotky/thumbs/er8/001.jpg"></a>
<a href="img/fotky/er8/002.jpg" class="thumb"><img src="img/fotky/thumbs/er8/002.jpg"></a>
<a href="img/fotky/er8/003.jpg" class="thumb"><img src="img/fotky/thumbs/er8/003.jpg"></a>
<a href="img/fotky/er8/004.jpg" class="thumb"><img src="img/fotky/thumbs/er8/004.jpg"></a>
<a href="img/fotky/er8/005.jpg" class="thumb"><img src="img/fotky/thumbs/er8/005.jpg"></a>
<a href="img/fotky/er8/006.jpg" class="thumb"><img src="img/fotky/thumbs/er8/006.jpg"></a>
<a href="img/fotky/er8/007.jpg" class="thumb"><img src="img/fotky/thumbs/er8/007.jpg"></a>
<a href="img/fotky/er8/008.jpg" class="thumb"><img src="img/fotky/thumbs/er8/008.jpg"></a>
<a href="img/fotky/er8/009.jpg" class="thumb"><img src="img/fotky/thumbs/er8/009.jpg"></a>
<a href="img/fotky/er8/010.jpg" class="thumb"><img src="img/fotky/thumbs/er8/010.jpg"></a>
<a href="img/fotky/er8/011.jpg" class="thumb"><img src="img/fotky/thumbs/er8/011.jpg"></a>
<a href="img/fotky/er8/012.jpg" class="thumb"><img src="img/fotky/thumbs/er8/012.jpg"></a>
<a href="img/fotky/er8/013.jpg" class="thumb"><img src="img/fotky/thumbs/er8/013.jpg"></a>
<a href="img/fotky/er8/014.jpg" class="thumb"><img src="img/fotky/thumbs/er8/014.jpg"></a>
<a href="img/fotky/er8/015.jpg" class="thumb"><img src="img/fotky/thumbs/er8/015.jpg"></a>
<a href="img/fotky/er8/016.jpg" class="thumb"><img src="img/fotky/thumbs/er8/016.jpg"></a>
<a href="img/fotky/er8/017.jpg" class="thumb"><img src="img/fotky/thumbs/er8/017.jpg"></a>
<a href="img/fotky/er8/018.jpg" class="thumb"><img src="img/fotky/thumbs/er8/018.jpg"></a>
<a href="img/fotky/er8/019.jpg" class="thumb"><img src="img/fotky/thumbs/er8/019.jpg"></a>
</div>*/?>
<p>Pomalu se do kraje pod horami blížily Dlouhonoční svátky. Že by ale přinesly propuštění z tábora? Mírnější zacházení nebo snad méně práce a více jídla? Že by dlouhonoční obleva konečně prolomila ledy na rybnících a zastavila noční zamrzání Kačího potoka i čehokoli včetně krve v žilách těch, co zůstali přes noc venku?&nbsp;&hellip;&nbsp;Ne, to jistě ne.</p>
<p>Až jednou&hellip;</p>
<p>Do Dlouhonoci už chybělo posledních pár dnů, když s karavanou z nejbližší vesnice přišel i první člověk z města a s ním, koho by tu nikdo nečekal, jeden z mužů, kterým se na začátku zimy podařilo opustit tábor, jeden z místní inteligence, ten vysoký s dlouhým obličejem a kudrnatými vlasy. Dlouho ti dva seděli s úředníkem v jeho srubu. Pozvali si na jednání i zástupce vojenské správy v osobě nového kapitána táborové gardy. Jednali celý den a noc.</p>
<p>To byl čas, vojáci mastili karty ve srubu a ti co už velitelé vyhnali ven hlídkovat jen postávali u ohňů a hřáli se. Nikdo nehlídal hradby ani nebuzeroval. Za tu dobu se uvnitř vystřídalo ještě pár lidí, důstojníci od soldie a pár místních, zřejmě úředníkovi donašeči. Šuškalo se, že se něco stane. Že přišla dole v baronství Alderahu revoluce a starý baron byl sesazen. A že soldie budou odvolány to řešit. Že se na jihu pouštní elfové probili až do Brenenhoffu a že snad soldie budou muset odtáhnou tam. Že už došla Lithenu i ta poslední trocha trpělivosti po smrti minulého kapitána a útěku mnoha pašeráků z několika táborů pod horami a že bude celý tábor srovnán se zemí a všichni popraveni&hellip;</p>
<p>Když konečně druhého dne ráno vyšli všichni ze srubu, konala se ranní rozcvička jako vždy. Pak byli všichni zavoláni dolu ke kuchyni a úředník netrpělivě přecházel po zápraží svého příbytku. Zjevně byl nastalými událostmi dost rozrušený.</p>
<p>"Poslouchejte mě! Všichni poslouchejte co nám přinesli poslové baroneta Haneta z Lazovic na Selze." Davem se neslo stále stejné zvědavé šumění a štěbetání, až musela garda dav trochu utišit několika šťouchanci halapartnami. Pak zase úředník pokračoval: "Baronet z Lazovic, náš milostivý pán, má pro vás, holoto, dobrou nabídku. Zaplatí kauci za každého z vás, i za ty nejhorší hanebné zloděje a heretiky, když si vše odpracujete u něj, budete stavět nový palác v Lazovicích pro jeho nastávající ženu Hildu z Kreutzburgu. Stavba musí být hotová svatby, tedy do začátku Podzima. Z práce vás tedy vyváže za pouhého půl roku. Budete pracovat jako všichni ostatní námezdníci, deset hodin denně, šest dnů v týdnu a dostanete dokonce i bydlení a nějaký peníz. Já si myslím, že si nic takového ani nezasloužíte, ale sám budu rád, když budeme moct tenhle tábor zavřít." Odkašlal si a ještě pokračoval, tentokrát už do zbožného ticha pár stovek vyvalených očí. "Kdyby snad někdo z vás nechtěl tuhle skvělou nabídku přijmout, v okolních táborech pro vás jistě bude místo. Teď máte den na rozmyšlenou, zítra odchází do Poddvorova první zájemci. Ale abyste si nemysleli, že máte Dlouhonoc, pracovat se bude dneska jako vždycky." Tím úředník vše ukončil. A zmizel u sebe ve srubu.</p>
<p>Poslové se na sebe jen spokojeně usmívali, když sledovali jak si ve volných chvílích všichni balí svých pár osobních věcí, aby už zítra mohli být na cestě za lepším živobytím v teplých nížinách. </p>