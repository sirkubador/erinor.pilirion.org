title = "Stránky LARPu Erinor (pořádané skupinou Pilirion) &ndash; knihovna: Obřadní řeč";
keywords = "larp, erinor, fantasy, dřevárny, roleplay, obřad, řeč, knihovna";
description = "Stránky LARPu Erinor, sekce knihovna, Obřadní řeč";

Sem lze napsat libovolný komentář, nebude zobrazen. Zobrazí se pouze text pod čarou.
----------
<h1>Obřadní řeč</h1>
<p>I vy, kteříc bezvěrci prostými jste, slyšte slova představeného, nejvyššího boha našeho, kterýc se obtěžoval námi. Poslyšte vůli jeho, jakožto i vůli naši budoucí, kterouc pokorně plniti a svorně pospolu držeti budem. Svého Boha jediného pravého, svého milosrdného obdarovatele, kterýc nás vzal na milost. Bratři a sestry, slyšte vůli Boha, kterýc své myšlenky na vás skrze mne přenášeti bude.
</p><p>Věřte, že život je jen stádium hledání sama sebe, ale ti co již poznali sílu víry jediného, našli smysl jejich bytí a ví, že smrt je jen vykoupení do jiného lepšího života, avšak to přijde, až všechny plány Nejvyššího s námi budou naplněny. Do té doby nám Nejvyšší snažiti se bude naši pouť pozemskou co nejvíce usnadniti nám.
</p><p>Za to však bude požadovati oddanost svému cíly, šíření víry mezi ostatními a nacházení těch, co ještě nepropadli těm mrzkým odpůrcům víry a připravenost na soudný den.
</p><p>Známo jest, že soudný den přijde, až pán uzná za vhodné a za moudré vpustiti do světa posly své síly. Správný okamžik poznáte dík zjevením Agrashovým, kterými Představený milosrden jest.
</p><br>
<p>Kniha Agrashova kapitola XIII. Soudného dne.
</p><br>
<p>I rozlomil beránek pečeť slavnou sedmi králů a nebe se zatáhlo, obloha se zbarvila do ruda a shůry začal padat oheň.
</p><p>To první z Vyvolených zástupců nejvyššího přichází, ale nebojte věrní, věrný posluhovač pána se nemá čeho bát, tento oheň není jeho nepřítelem. Pán ho seslal aby sežehl duše mrzkých bezvěrců.
</p><p>I odlomil druhou část pečeti slavné a země se roztřásla, objevili se pukliny a celé masívy se propadali a jinde zase rostly.
</p><p>To druhý z Vyvolených zástupců nejvyššího přichází aby srazil na kolena ty, kteříc v něj nevěří. Ale my se báti nemusíme, pač naše nohy budou pevně stát i kdyby se půda pod námi propadala.
</p><p>I odlomil beránek třetí část pečeti a vzedmuli se hladiny moří a řeky, říčky a i ten nejposlednější pramínek se vylili z břehů.
</p><p>To třetí z Vyvolených zástupců přichází, aby svými nesčetnými proudy spláchl tu špínu, jenž tlí na našem světě. Nám se však voda vyhne, neboť věříme v jediného a kdo věří nemá strachu nižádného.
</p><p>I odlomil beránek čtvrtou část pečeti slavné a vzduch doposud nehybný se dal do pohybu a nespočet vichřic a vzdušných vírů tehdy vznikl.
</p><p>To čtvrtý z Vyvolených zástupců přichází, aby odvál ten pach bezvěrců. My ten vítr neucítíme, neboť není pro nás větru zkázného, však bezvěrcům jistě záhubou jest.
</p><p>I odlomil beránek pátou část pečeti králů a tu brouci vylézali ze země a vkrádali se do obydlí, lesní šelmy vylézali z lesů na lov a ptáci zuřivě napadali ty, jenž nevěří. Každý kdo mohl se přidal.
</p><p>To pátý z Vyvolených zástupců přichází, aby rozcupoval tu chamraď bezvěrnou. Ale my se báti nemusíme, neboť Nejvyšší veškeré zvířectvo pro nás ochočil.
</p><p>I odlomil beránek šestou část pečeti a ze země vyrašili nesčetné šlahouny a kořeny, které pochytali a pohltili nepoučitelné.
</p><p>To šestý z Vyvolených přichází, aby svými rostlinnými pomocníky zadusil to špínu nevěřící. Avšak my věrní budem bez obav, neb Nejvyšší myslí na své věrné a nedovolí jim jakkoli uškoditi.
</p><p>Po tomto spodobnění zkázy přišel poslední sedmý Vyvolený. Ano i sedmá část pečeti má svého zástupce. Poslední Vyvolený vládne bleskem a tím také vyhladil poslední nečisté bezvěrce. Věrným se tyto pohromy vyhnuli, neboť Nejvyšší nemá důvodu nižádného škoditi věrnému posluhovači svému.
</p><p>A tak zbudou jen čistí a myšlenkově vyšší lidé, neb každý věrný svou myšlenkou nejvyšší,myšlenkou Nejvyššího, jest. Po bezvěrných zbude jen popel a popela vznikne nový řád. Řád vědění a jasná pravdy, kterouc Nejvyšší zjeví nám.
</p><p>Na těchto základech vznikne nová lepší společnost, společnost čistá a zdravá. Vždyť jen zdravá společnost zbavená příživníků a jiných parazitických bytostí má právo přežít a hlavně má budoucnost. Zdravá a čistá společnost pak musí být sama schopna zbaviti se těchto škůdců a v zájmu vyšší pravdy se nesmí bránit obětovat nemalé ztráty, neb Nejvyšší se nám odmění a to štědře.
</p><p>Tato společnost ovšem stojí a padá na čistotě svých stoupenců. Stoupenců opravdu myšlenkově čistých, kteříc věří tělem i duchem, kteříc se neštítí v zájmu vyšší pravdy obětovat třebas i svůj život. Tato obět je však jen zdánlivá, protože Nejvyšší štědře odměňuje své věrné, kteříc prokazují svou víru.
</p><p>A já se ptám, jste opravdu čistí? Nerouháte se bohu? Prokazujete dostatečně svou víru? Neprotivíte se našemu kodexu? Věřím, že vy samotní ne, ale spousta jiných rádoby věrných ano a těch je potřeba se zbavit, neb je za sebou táhnem jak potíž, které se nedá zbavit. A tak apeluji na vaši ostražitost, aby jste si všímali dění kolem sebe a zatočili s těmito nechtěnými příživníky, kteříc často sabotují naše snažení dojít vyššího stádia bytí.
</p><p>A zrovna jednoho takového tu dnes máme. Bude obětován tak jak si Nejvyšší přeje a tím bude exemplárně potrestán&hellip;
</p>